# Afweging

## Inleiding
In dit hoofstuk wordt een afweging gemaakt op basis van de criteria, en wordt een procesmodelleringsmethode gekozen. 

## Vergelijking

| Methode               | Open standaard | Volledigheid en nauwkeurigheid | Flexibiliteit en aanpasbaarheid | Informatiemodellering | Applicatie-inrichting | Machine-leesbaarheid |
|-----------------------|----------------|-------------------------------|---------------------------------|-----------------------|-----------------------|----------------------|
| BPMN                  | +              | +                             | +                               | +                     | +                     | +                    |
| UML                   | +              | +                             | +                               | +                     | +                     | +                    |
| IDEF                  | -              | +                             | +                               | -                     | -                     | -                    |
| Petri nets            | -              | +                             | +                               | -                     | -                     | -                    |
| Value stream mapping  | -              | +                             | +                               | -                     | -                     | -                    |
| VISI                  | +              | -                             | +                               | -                     | +                     | +                    |


## Input stakeholders
Een netwerk van DigiGO, de Bouwdelta, geeft de volgende reacties:

* Bij een grote asset owner worden processen gevisualiseerd in een gedetailleerde RASCI [Redacteur: bijgevoegd is een swimlane diagram] icm IAM asset management methodiek en op Prince2 gebaseerde project methodiek gemodelleerd in een BPMN tool namelijk [naam tool]. Onze afweging voor het model en de visualisatie daarvan zat hem voornamelijk in de leesbaarheid voor de business. 
* Reseller van software: Wij werken met Enterprise Architect en die ondersteunt al dat soort talen. Het zijn dan ook echt objecten i.p.v. figuren of plaatjes. Een object aanpassen op één plaats betekend dus dat al je schema's en overzichten bijgewerkt zijn. Ik vind voor processen BPMN het fijnst werken. Ook goed leesbaar voor de klant. Zodra het meer naar product ontwikkeling gaat en user-cases moet uitwerken kun je beter UML gebruiken.
* bij DSGO is ook een architectuur tool in gebruik namelijk [naam tool]. Stelt je in staat om volgens Archimate de hele context te modelleren én heeft een module om tot BPMN detail proces omschrijving te gaan. Let wel even op, deze tool was toen ik er mee werkte niet goed open om die detailmodellen er weer uit te halen. Kunt ook denken aan Archi zie b.v. [deze discussie op Github](https://github.com/archimatetool/archi/issues/327)
* Een adviseur: BPMN is de meest herkenbare in mijn ervaring, werd gebruikt om de basis in de procesmanagement systemen van de bedrijven en projecten wat ik gewerkt heb en ik gebruik het zelf altijd als ik een nieuwe proces wil beschrijven. 
* Een adviseur: BPMN hanteren wij ook in ons Europese project voor permitd 
* Een reseller van software: Zeker als je het doet met een swimlane diagram. Werkt echt super goed. Ideaal om rollen en processen in beeld te krijgen. 
* Zie ook de [afspraken voor het Digitaal Stelsel Gebouwde omgeving](https://afsprakenstelseldsgo.atlassian.net/wiki/spaces/DSGO/overview).
* [MKGO](https://over.isso.nl/nieuws/handboek-deel-9-mk-go) is een modelstructuur voor referentieprocessen en standaard taken.  


## Keuze methode
De twee standaarden die het best scoren op de criteria zijn BPMN en UML:

* **BPMN** legt de focus op het modelleren en visualiseren van bedrijfsprocessen, waarbij de nadruk ligt op het vastleggen van de stappen, beslissingen, gegevensstromen en betrokken partijen.
* **UML**: legt de focus op het modelleren van objectgeoriënteerde software en systemen, waarbij verschillende diagramtypen worden gebruikt om structuur, gedrag en interacties weer te geven.

Voor het doel  "**referentieprocessen**" is de focus van BPMN op het vastleggen van stappen en beslissingen de meest geschikte.

Voor het doel  "**informatiemodellering**" is de focus van BPMN op gegevensstromen de meest geschikte.

Voor het doel "**Applicatie-ontwerp en implementatie**" geldt, dat de focus van UML het meest geschikt is. De keuze voor het modelleren van softwarefunctionaliteiten ligt bij marktpartijen, niet bij CROW. De input hiervoor zijn de referentieprocessen van CROW, waarbij een softwareleverancier zelf bepaalt hoeveel diepgang en specials onderdeel zijn van de software.

Daarom wordt BPMN gekozen.

## Keuze diepgang
Door BPMN te kiezen, bestaat nog flexibiliteit in de keuze welk detailniveau en welke mate van complexiteit nodig is. Die keuze wordt nog niet op voorhand vastgelegd, en kan per doel verschillen. 


