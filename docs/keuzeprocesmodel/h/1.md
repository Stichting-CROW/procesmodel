# Inleiding


## Aanleiding

De CORE-gemeenten Almelo en Utrecht zijn bezig met het uitwerken van werkprocesbeschrijvingen bij het [[=iAMPRo model=]] en willen hierin samenwerken. Zij hebben CROW gevraagd om de door Almelo uitgewerkte werkprocessen te gebruiken om referentieprocessen te beschrijven bij het [[=iAMPRo model=]]. Deze werkprocesbeschrijvingen dienen als onderbouwing voor het standaardiseren van asset data in informatiemodellen en als referentieproces voor assetmanagers voor het beschrijven van hun organisatiespecifieke werkprocessen. 

<figure>
<img src="./h/media/Beheerfase.jpg" alt="Het iAMPRo procesmodel met het primaire proces in een cirkel: (1) Beleid en strategie (2) Beheren en Programmeren (3) Plannen en voorbereiden (4) Bouwen en onderhouden (5) Monitoren en analyseren (6) Evalueren en bijsturen. Ondersteunen aan het primaire werkproces zijn twee onderdelen in het midden van de cirkel: (7) Data en informatie en (8) Mens en organisatie.">
<figcaption>Het iAMPRo procesmodel</caption>
</figure>

<p><dfn data-lt="iAMPRo model">iAMPRo model</dfn>: Een asset management model met het primaire proces gevisualiseerd in een cirkel: (1) Beleid en strategie (2) Beheren en Programmeren (3) Plannen en voorbereiden (4) Bouwen en onderhouden (5) Monitoren en analyseren (6) Evalueren en bijsturen. Ondersteunend aan het primaire werkproces zijn twee onderdelen in het midden van de cirkel: (7) Data en informatie en (8) Mens en organisatie. Dit model bevat een praktische vertaling van de NEN-ISO 55000. </p>

## Context

CROW wil met haar processtandaarden en informatiemodellen en BIM kennis onderdeel zijn van het Digitaal Stelsel Gebouwde Omgeving (DSGO). Daarom baseren we ons bij de uitwerking van processen op de standaarden en richtlijnen die binnen het <abbr title="Digitaal Stelsel Gebouwde Omgeving">DSGO</abbr> passen. De informatiemodellen bij de standaardisatieorganisaties CROW, Ketenstandaard, Geonovum, Stichting Rioned en DigiGO moeten daarnaast bij voorkeur een samenhangend geheel vormen. Om dit te bereiken maken we gebruik van de processtandaarden die van toepassing zijn op gebouwde omgeving. Er is binnen het DSGO geen keuze gemaakt voor een procesmodel. 


## Probleem
Er zijn meerdere methodes om processen te modelleren en te visualiseren, elk met eigen voor- en nadelen. Als CROW meerdere methodes gebruikt, zijn verschillende informatiemodellen en beheerogevingen nodig om deze te beheren, en moet meerdere keren geinvesteerd worden in het visualiseren van de processen in onze kennisproducten. Dit zelfde geldt voor onze gebruikers, die het proces willen opnemen in hun eigen architectuur of applicaties. Keuze voor één procesmodel biedt schaalvoordelen voor zowel CROW als haar gebruikers.


##	Doel
CROW wil processen vastleggen met als doel:

1. **Referentieprocessen** publiceren voor toepassing op organisatiespecifieke werkprocessen. Het procesmodel kan worden gebruikt als een referentie voor assetmanagers, informatiemanagers of project- en contractmanagers bij het beschrijven van hun organisatiespecifieke werkprocessen. Ze kunnen het procesmodel raadplegen om best practices te identificeren, belangrijke stappen te begrijpen en het als basis te gebruiken bij het ontwerpen van hun eigen processen. Daarbij zijn vooral de identificatie van processtappen, beslissingen en rollen en verantwoordelijkheden van belang. Een voorbeeld van zo'n referentieproces is het [informatiemanagementproces rondom projecten](https://iampro-portaal.nl/Data-en-AM/Bouwwerk-informatiemanagement/BIM-Producten#Procesanalyse), wat door de provincies is uitgewerkt in een gezamenlijk programma. 

2. **Informatiemodellering**: Het procesmodel kan worden gebruikt als basis voor het opstellen van informatiemodellen. Het biedt een gestructureerd overzicht van de processen en de bijbehorende in- en outputgegevens. Op basis van het procesmodel kunnen informatiemodellen worden ontwikkeld die de gegevensvereisten en de relaties tussen de gegevens nauwkeurig definiëren. Het gaat hierbij om informatiemodellen die aangeven welke informatie wordt vastgelegd over assets in de openbare ruimte en infrastructuur, bijvoorbeeld gegevens over de gewenste kwaliteit, prestaties en risico's en kosten, maar ook gedetailleerde gegevens en parameters die nodig zijn om te ontwerpen en beheermaatregelen vast te stellen. Een voorbeeld van een informatiemodel is [IMBOR](https://www.crow.nl/thema-s/management-openbare-ruimte/imbor/actuele-versie-imbor).

3. **Applicatie-ontwerp en implementatie**: CROW wil dat softwareleveranciers het procesmodel kunnen gebruiken bij het ontwerpen en implementeren van applicaties die het proces ondersteunen. Het biedt inzicht in de stappen, taken, gegevensstromen en rollen binnen het proces, waardoor applicaties kunnen worden ontwikkeld die de juiste functionaliteit bieden om het proces efficiënt uit te voeren, waarbij voor de in- en output gebruik kan worden gemaakt van de informatiemodellen van CROW over assets. Een voorbeeld van applicaites die een werkproces ondersteunen zijn de areaalbeheerapplicaties, die het tactische en operationele beheer van assets ondersteunen. Het bijbehorende informatiemodel is IMBOR.

CROW wil op een standaard wijze processen modelleren, zodat we onze kennis over processen op een eenduidige manier kunnen publiceren voor gebruik in applicaties en voor visualisaties van het proces in onze kennisproducten.
Daarom willen we: <ol>
<li>Bepalen met <b>welke methode</b> de processen vastgelegd worden;
<li> Bepalen <b>welke informatie</b> over het proces in een informatiemodel wordt vastgelgd;
<li>Bepalen hoe de processen <b>als data</b> gepubliceerd worden;
<li> Bepalen hoe de processen <b>gevisualiseerd</b> worden;
<li> Bepalen hoe de <b>onderbouwing</b> van een proces gepubliceerd wordt.</ol>

## Totstandkoming
Het is belangrijk om de specifieke behoeften en vereisten van CROW en gebruikers van onze kennis (asset managers, project-/contractmanagers, softwareleveranciers) in overweging te nemen bij het selecteren van de juiste methode voor procesmodellering. Daarom wordt de keuze voor het procesmodel in een open consultatie voorgelegd aan kenniswerkers van CROW, en aan gebruikers van kennisproducten van CROW, waaronder asset managers en project/contractmanagers, voordat een besluit wordt genomen.


## Leeswijzer
Dit document beschrijft per hoofdstuk: 
* 2. De afwegingscriteria voor de keuze voor een methode van procesmodellering.
* 3. De beschikbare methodes om processen te modelleren en visualiseren;
* 4. De afweging van criteria, de keuze voor een methode.
* 5. De uitwerking van de gekozen methode: welke informatie wordt vastgelgd, hoe het proces gepubliceerd, gevusualiseerd wordt en hoe de onderbouwing van een proces gepubliceerd wordt.

Wélke processen worden uitgewerkt en tot op welk detailniveau die uitwerking nodig is valt buiten scope van dit document.
