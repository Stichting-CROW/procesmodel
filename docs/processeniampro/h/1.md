# Context


## Inleiding
[=Assetmanagement organisaties=] in de openbare ruimte en infrastructuur waaronder gemeenten, provincies en waterschappen zijn bezig met projecten om hun data beter op orde te krijgen. Om de huidige situatie van het areaal actueel, betrouwbaar en compleet te houden moet informatie worden gedeeld tussen assetmanagement organisaties en andere partijen die informatie delen zoals [=aannemers=], [=toeleveranciers=] en [=ingenieursbureaus=] maar ook [=gebruikers=] van de openbare ruimte en infrastructuur en [=maatschappelijke partners=] zoals project- en gebiedsontwikkelaars.
<br><br>
Wélke informatie over het areaal moet worden gedeeld, volgt uit de werkprocessen van assetmanagement organisaties én hun samenwerkpartners. Bij elk proces is informatie nodig als input. Het resultaat van het proces levert informatie op, de output. Onze prioriteit ligt daarbij in het identificeren welke informatie ([=minimale datasets=]) gedeeld moet worden met andere organisaties in de informatieketen. 

## Achtergrond
CROW wil processen vastleggen met als doel:

1. **Referentieprocessen** publiceren voor toepassing op organisatiespecifieke werkprocessen. Het procesmodel kan worden gebruikt als een referentie voor assetmanagers, informatiemanagers of project- en contractmanagers bij het beschrijven van hun organisatiespecifieke werkprocessen in de eigen praktijk. Ze kunnen het procesmodel raadplegen om best practices te identificeren, belangrijke stappen te begrijpen en het als basis te gebruiken bij het ontwerpen van hun eigen processen. Daarbij zijn vooral de identificatie van processtappen, beslissingen en rollen en verantwoordelijkheden van belang. Een voorbeeld van zo'n referentieproces is het informatiemanagementproces rondom projecten [externe link](https://iampro-portaal.nl/Data-en-AM/Bouwwerk-informatiemanagement/BIM-Producten#Procesanalyse), wat door de provincies is uitgewerkt in een gezamenlijk programma. Merk op, dat deze ontwikkeling nog pril is; welk detailniveau en complexiteit van referentieprocessen nodig is, is nog niet onderzocht.

2. **Informatiemodellering**: Het procesmodel kan worden gebruikt als basis voor het opstellen van informatiemodellen. Het biedt een gestructureerd overzicht van de processen en de bijbehorende in- en outputgegevens. Op basis van het procesmodel kunnen informatiemodellen worden ontwikkeld die de gegevensvereisten en de relaties tussen de gegevens nauwkeurig definiëren. Het gaat hierbij om informatiemodellen die aangeven welke informatie wordt vastgelegd over assets in de openbare ruimte en infrastructuur, bijvoorbeeld gegevens over de gewenste kwaliteit, prestaties en risico's en kosten, maar ook gedetailleerde gegevens en parameters die nodig zijn om te ontwerpen en beheermaatregelen vast te stellen. Een voorbeeld van een informatiemodel is IMBOR [externe link](https://www.crow.nl/thema-s/management-openbare-ruimte/imbor/actuele-versie-imbor).


## Doel
Dit document wil komen tot een prioritering van die werkprocessen, die kunnen leiden tot informatiemodellen en minimale datasets waarmee de informatieketen in de openbare ruimte en infrastructuur op korte termijn kan worden verbeterd. Daarbij willen we in dit document de volgende vragen beantwoorden:
1. Welke werkprocessen horen thuis in een *eerste selectie* ? Hierbij wordt een de complexiteit van dit vraagstuk getoond, en vervolgens een eenvoudige benadering voorgesteld.
2. Welke standaarden of normen beschrijven deze selectie van werkprocessen in het algemeen en *per vakgebied* (bomen, groen, verhardingen, kunstwerken, ...) en indien er meerdere standaarden zijn: van welke standaard gaan we uit?
3. Welk detailniveau is voor elk proces nodig om er een informatiemodel en minimale datasets op te kunnen baseren?

<dl>
<dfn>Informatiemodel</dfn>
<dd>Een kennismodel van een specifiek kennisdomein in de werkelijkheid, binnen de context van dit document: een kennismodel met informatie die verzameld kan worden over assets in meerdere levensfasen. Een kennismodel bevat een set regels, die gebruikt kunnen worden om extra kennis af te leiden uit gelinkte data. Met behulp van zo'n model kunnen computers begrijpen wat de data betekent en redeneren over data. 
<dd> Voorbeelden:  <abbr title="Gemeentelijk Woordenboek Stedelijk Water">GWSW</abbr>   <abbr title="Informatiemodel Beheer Openbare Ruimte">IMBOR</abbr>
<dd>Synoniem: ontologie
<br><br>
<dfn>Minimale dataset</dfn>
<dd> Een afspraak over de te leveren informatie voor een specifiek werkproces. 
<dd> voorbeelden: bij het "inspecteren van een weg" hoort een "minimale dataset inspectiemeting weg"; Bij het contracteren hoort een minimale dataset met eisen zoals gedefinieerd in de [Uitwisselafspraak UAV-GC Contractspecificaties van DigiGO](https://bimloket.github.io/contractspecificaties/).
</dl>


## Scope

### Informatieketen
De uitwerking van informatiemodellen en bijbehorende werkprocessen richt zich in eerste instantie op informatie die *tussen organisaties*  wordt uitgewisseld. Zeer vereenvoudigd spelen daarbij in de openbare ruimte en infrastructuur de volgende organisaties een rol:

<dl>
<dt><dfn lang="NL">Gebruiker
	<dd>Gebruikers van de openbare ruimte en infrastructuur. Hierbij kan onderscheid worden gemmaakt tussen particuliere gebruikers, zoals bewoners, recreanten, weggebruikers, reizigers, en bedrijven. Zij hebben informatie nodig die het gebruik van de openbare ruimte ondersteunt, waaronder kaartgegevens (landelijke registraties), verkeersregels, verkeersroutes, afsluitingen en tijdelijke omleidingen, verkeersdrukte, locatie en tijden van evenementen en demonstraties. Gebouweigenaren die huisaanlsuitingen nodig hebben vallen ook onder gebruikers. </dd>
<dt><dfn lang="NL" data lt="Assetmanagement organisatie|Assetmanagement organisaties">Assetmanagement organisatie
	<dd>Lokale, regionale en nationale overheidsinstanties die de verantwoordelijkheid hebben voor een goed functionerende openbare ruimte en infrastructuur. De belangrijste spelers zijn gemeenten, provincies, waterschappen en rijkswaterstaat. </dd>
<dt><dfn lang="NL" data lt="Maatschappelijke partner|Maatschappelijke partners">Maatschappelijke partner
	<dd>Commerciële bedrijven met een belang in de ontwikkeling van de openbare ruimte en infrastructuur. Onder andere grondeigenaren, gebieds- en projectontwikkelaars. Gebiedsontwikkelaars richten zich daarbij op de algehele ontwikkeling van grotere gebieden en hebben een brede, strategische visie, terwijl projectontwikkelaars zich concentreren op individuele vastgoedprojecten en de praktische uitvoering daarvan. Beide soorten ontwikkelaars spelen een cruciale rol in de vastgoed- en bouwindustrie en daarmee bij het vormgeven van stedelijke en landelijke omgevingen.</dd>
<dt><dfn lang="NL" data lt="Ingenieursbureau|Ingenieursbureaus">Ingenieursbureau
	<dd>Bedrijven met architecten, stedenbouwkundigen, ontwerpers en advieseurs die opdrachten ontvangen van de assetmanagement organisaties voor het creëren van plannen, uitvoering van voorbereidende omgevingsonderzoeken, ontwerpen, contracten opstellen, aanbesteden en begeleiding van bouwprojecten in de openbare ruimte en infrastructuur. Gemeenten en provincies hebben vaak ook een eigen ingenieursbureau in huis. Tegelijkertijd blijven zij ingenieursdiensten inkopen van commerciële partijen, om pieken in het werk op te vangen.</dd>
<dt><dfn lang="NL" data lt="Aannemer|Aannemers">Aannemer
	<dd>Bouw- en onderhoudsaannemers zijn verantwoordelijk voor de feitelijke bouw of beheeractiviteiten in projecten in de openbare ruimte of infrastructuur. Ze werken vaak samen met ontwerpbureaus en volgen de specificaties en plannen die zijn opgesteld. </dd>
<dt><dfn lang="NL" data lt="Toeleverancier|Toeleveranciers">Toeleverancier
	<dd>Toeleverancier leveren bouwstoffen, bouwdelen, componenten of installaties voor bouw- en onderhoudsprojecten</dd>
</dl>

De stakeholders en werkprocessen zijn ook uitgewerkt binnen het <abbr title="Digitaal Stelsel Gebouwde Omgeving">DSGO</abbr>, zie daarvoor dit overzicht [externe link](https://www.digigo.nu/over+dsgo/documenten+dsgo/2311955.aspx?t=Ketenlandschap-in-vogelvlucht-Centrale-repository).

### Objectinformatie
De scope van dit document is de *[=objectinformatie=]*. *Procesinformatie* over samenwerken, aanbesteden en contracteren is buiten scope. 

<dfn>Objectinformatie</dfn> Informatie over fysieke assets, zoals specificaties, ontwerpparameters, geometrische representaties, materiaalsamenstelling en fabricage, conditiegegevens, kosten, risico's en prestaties. 



## Leeswijzer

In **hoofdstuk 2** wordt gepoogd te achterhalen welke werkprocessen er bestaan in de openbare ruimte en infrastructuur, vanuit een procesbenadering. Dit levert een grote mate van *complexiteit* op, omdat er zowel vanuit [=Assetmanagement=], als vanuit [=Bouwwerkinformatiemanagement=] als vanuit [=Systems Engineering=] een veelvoud aan werkprocessen beschreven is, die elkaar overlappen, cyclisch herhaald worden (zoals bij assetmanagement), of herhaald worden waarbij een steeds hoger detailniveau wordt bereikt (bij ontwerpen, uitvoeren en systems engineering).
<br><br>
In **hoofstuk 3** wordt een *eenvoudige benadering* voorgesteld, waarbij de werkprocessen die leiden tot de meeste transacties tussen organisaties (de informatieketen) bij het uitvoeren van werkzaamheden in de openbare ruimte en infrastrtuctuur geprioriteerd worden. De kapstok hiervoor zijn de fasen in de levenscyclus van een object.
<br><br>
In **hoofstuk 4** staat een beschrijving van de generieke werkprocessen en de normen die daarbij beschikbaar zijn. Indien er meerdere standaarden beschikbaar zijn stellen we een prioriteit voor.
<br><br>
In **hoofstuk 5** staat een beschrijving van de specifieke werkprocessen en de normen, per vakgebied (riolering, bomen, groen, verhardingen, kunstwerken, ...). 
 <br><br>
In **hoofstuk 6** wordt voor één voorbeeld werkproces uitgewerkt, welk detailniveau nodig is om er een [=informatiemodel=] en [=minimale datasets=] op te kunnen baseren.
 












