# Context


## Inleiding
Asset management organisaties in de openbare ruimte en infrastructuur waaronder gemeenten, provincies en waterschappen zijn bezig met projecten om hun data beter op orde te krijgen. Om de huidige situatie van het areaal actueel, betrouwbaar en compleet te houden moet informatie worden gedeeld tussen asset management organisaties en hun samenwerkingspartners ("service providers") zoals aannemers, leveranciers, inspectiebureaus, landmeters, ontwerpbureaus en adviesbureaus.
<br><br>
Wélke informatie over het areaal moet worden beheerd, volgt uit de werkprocessen van asset management organisaties én hun samenwerkpartners. Bij elk proces is informatie nodig als input. Het resultaat van het proces levert informatie op, de output. Daarbij geldt, dat alleen die informatie centraal moet worden beheerd, die op een later moment nodig is voor een ander werkproces.  

## Doel
CROW wil processen vastleggen met als doel:

1. **Referentieprocessen** publiceren voor toepassing op organisatiespecifieke werkprocessen. Het procesmodel kan worden gebruikt als een referentie voor assetmanagers, informatiemanagers of project- en contractmanagers bij het beschrijven van hun organisatiespecifieke werkprocessen in de eigen praktijk. Ze kunnen het procesmodel raadplegen om best practices te identificeren, belangrijke stappen te begrijpen en het als basis te gebruiken bij het ontwerpen van hun eigen processen. Daarbij zijn vooral de identificatie van processtappen, beslissingen en rollen en verantwoordelijkheden van belang. Een voorbeeld van zo'n referentieproces is het informatiemanagementproces rondom projecten [externe link](https://iampro-portaal.nl/Data-en-AM/Bouwwerk-informatiemanagement/BIM-Producten#Procesanalyse), wat door de provincies is uitgewerkt in een gezamenlijk programma. Merk op, dat deze ontwikkeling nog pril is; welk detailniveau en complexiteit van referentieprocessen nodig is, is nog niet onderzocht.

2. **Informatiemodellering**: Het procesmodel kan worden gebruikt als basis voor het opstellen van informatiemodellen. Het biedt een gestructureerd overzicht van de processen en de bijbehorende in- en outputgegevens. Op basis van het procesmodel kunnen informatiemodellen worden ontwikkeld die de gegevensvereisten en de relaties tussen de gegevens nauwkeurig definiëren. Het gaat hierbij om informatiemodellen die aangeven welke informatie wordt vastgelegd over assets in de openbare ruimte en infrastructuur, bijvoorbeeld gegevens over de gewenste kwaliteit, prestaties en risico's en kosten, maar ook gedetailleerde gegevens en parameters die nodig zijn om te ontwerpen en beheermaatregelen vast te stellen. Een voorbeeld van een informatiemodel is IMBOR [externe link](https://www.crow.nl/thema-s/management-openbare-ruimte/imbor/actuele-versie-imbor).


Dit document beantwoordt de vragen
1. Welke werkprocessen moeten worden beschreven? De basis vormen de assetmanagement activiteiten volgens de praktische invulling binnen [[=iAMPRo model=]]. Daarnaast zijn ook werkprocessen uit systems engineering en bim opgenomen bij de activiteiten.
2. Welk detailniveau is voor elk proces nodig om er een informatiemodel en minimale datasets op te kunnen baseren?
3. Welke standaarden of normen beschrijven dit werkproces in het algemeen en indien er meerdere standaarden zijn: van welke standaard gaan we uit?
4. Welke standaarden of normen beschrijven dit werkproces *per vakgebied* (bomen, groen, verhardingen, kunstwerken, ...) en indien er meerdere standaarden zijn: van welke standaard gaan we uit?

## Scope
De uitwerking van informatiemodellen en bijbehorende werkprocessen richt zich in eerste instantie op informatie die *tussen organisaties*  wordt uitgewisseld. Zeer vereenvoudigd spelen daarbij in de openbare ruimte en infrastructuur de volgende organisaties een rol:


1. Gebruikers openbare ruimte en infrastructuur. Zij hebben informatie nodig die het gebruik van de openbare ruimte ondersteunt, waaronder kaartgegevens (landelijke registraties), verkeersregels, verkeersroutes, afsluitingen en tijdelijke omleidingen, verkeersdrukte, locatie en tijden van evenementen en demonstraties. Gebouweigenaren die huisaanlsuitingen nodig hebben vallen ook onder gebruikers. 
2. Maatschappelijke partners bij gebiedsontwikkeling. 
3. Asset management organisaties: gemeenten, provincies, waterschappen, rijkswaterstaat
4. Advies- of ingenieursbureau
5. Bouw- of onderhouds-aannemer
6. Toeleverancier bouwstoffen, bouwdelen of installaties


<figure>
<img src="./h/media/informatieketen.png" alt="Een visuele weergave van de in deze paragraaf opgesomde organisaties">
<figcaption>De soorten partijen die een rol spelen in de informatieketen in de openbare ruimte</caption>
</figure>


De stakeholders en werkprocessen zijn ook uitgewerkt binnen het <abbr title="Digitaal Stelsel Gebouwde Omgeving">DSGO</abbr>, zie daarvoor dit overzicht [externe link](https://www.digigo.nu/over+dsgo/documenten+dsgo/2311955.aspx?t=Ketenlandschap-in-vogelvlucht-Centrale-repository).

## Asset management

### ISO 55000
De [[NEN_EN_ISO_55000_2014]] is een internationale norm voor assetmanagement. Deze norm biedt een raamwerk en richtlijnen voor het implementeren van effectief assetmanagement in een organisatie. Asset management wordt hierbij gezienals een methode om betere beslissingen te nemen vanuit een integrale blik, en denkend vanuit de hele levenscyclus.
<br><br>
Hoewel de normen geen specifieke werkprocessen definiëren, bieden ze wel een kader voor het ontwikkelen van een assetmanagementsysteem dat processen omvat zoals strategische planning van assets, prestatiemanagement, risicomanagement, levenscyclusbeheer en assetinformatiebeheer. 
<br><br>
Organisaties die de ISO 55000-normen implementeren zijn zeer divers, en managen assets zoals fabrieken, haventerreinen, de openbare ruimte, infrastructuur en gebouwen. De exacte werkprocessen variëren tussen verschillende organisaties en sectoren, afhankelijk van hun assets en doelstellingen.


### iAMPro
Voor de openbare ruimte en infrastructuur wordt in aanvulling op de ISO norm het iAMPro model voor assetmanagement gebruikt door provincies, gemeenten en RWS. Dit model van CROW geeft praktische handvaten voor het uitvoeren van asset management.  
<p><dfn data-lt="iAMPRo model">iAMPRo model</dfn>: Een asset management model met het primaire proces gevisualiseerd in een cirkel: (1) Beleid en strategie (2) Beheren en Programmeren (3) Plannen en voorbereiden (4) Bouwen en onderhouden (5) Monitoren en analyseren (6) Evalueren en bijsturen. Ondersteunend aan het primaire werkproces zijn twee onderdelen in het midden van de cirkel: (7) Data en informatie en (8) Mens en organisatie. Dit model bevat een praktische vertaling van de NEN-ISO 55000. </p>
Deze processtappen op hoofdlijnen zijn niet uitgewerkt naar gedetailleerdere werkprocessen met stappen, verantwoordelijkheden, input en output. Er is ook geen landelijk of internationaal datamodel beschikbaar per werkproces. Er zijn wel veel voorbeelddocumenten, sjablonen en formats beschikbaar.

<figure>
<!-- Image Map Generated by http://www.image-map.net/ -->
<img src="./h/media/iAMProroos_scherper.png" usemap="#image-map">

<map name="image-map" alt="Het iAMPRo procesmodel met het primaire proces in een cirkel: (1) Beleid en strategie (2) Beheren en Programmeren (3) Plannen en voorbereiden (4) Bouwen en onderhouden (5) Monitoren en analyseren (6) Evalueren en bijsturen. Ondersteunen aan het primaire werkproces zijn twee onderdelen in het midden van de cirkel: (7) Data en informatie en (8) Mens en organisatie." width="50%">
<figcaption>Het iAMPRo model</caption>
    <area target="_self" alt="Monitoren en analyseren" title="Monitoren en analyseren" href="monitoren-en-analyseren" coords="177,487,299,699,105,744,36,649" shape="poly">
    <area target="_self" alt="Bouwen en onderhouden" title="Bouwen en onderhouden" href="#bouwen-en-onderhouden" coords="337,712,575,711,511,918,403,929" shape="poly">
    <area target="_self" alt="Plannen en voorbereiden" title="Plannen en voorbereiden" href="#plannen-en-voorbereiden" coords="732,491,609,699,815,745,881,650" shape="poly">
    <area target="_self" alt="Beheren en programmeren" title="Beheren en programmeren" href="#programmeren" coords="613,225,734,453,876,288,821,197" shape="poly">
    <area target="_self" alt="Beleid en strategie" title="Beleid en strategie" href="#beleid-en-strategie" coords="335,219,576,215,505,23,408,11" shape="poly">
    <area target="_self" alt="Evalueren en bijsturen" title="Evalueren en bijsturen" href="#evalueren-en-bijsturen" coords="301,237,173,453,27,289,88,195,300,234" shape="poly">
    <area target="_self" alt="Data en informatie" title="Data en informatie" href="#bim" coords="341,255,215,460,695,459,585,257" shape="poly">
    <area target="_self" alt="Mens en organisatie" title="Mens en organisatie" href="" coords="216,475,695,475,577,682,332,683" shape="poly">
</map>
</figure>

## BIM

### ISO 19650
De ISO 19650-serie is een internationale norm voor het beheer van informatie over assets met behulp van bouwwerk informatie management. Digitalisering met behulp van bouwwerk informatiemanagement conform de ISO 19650 biedt de mogelijkheid om de complexe vraagstukken binnen asset management datagedreven aan te pakken. Alle partijen werken daarbij samen om te zorgen dat er actuele, betrouwbare informatie digitaal beschikbaar is.  
<br><br>
Hoewel de ISO 19650 geen specifieke werkprocessen definiëren, bevatten ze wel richtlijnen en eisen met betrekking tot het beheer van informatie en de interactie tussen asset managers en samenwerkpartners en hun leveranciersketen. Enkele belangrijke aspecten en werkprocessen die in de normreeks aan bod komen, zijn onder andere identificeren en specifieren van de informatievereiste, informatiebeheer, samenwerking en coördinatie, modelbeheer, gegevensclassificatie en structurering, informatie delen tussen partijen en kwaliteitsborging van informatie. Deze werkprocessen zijn niet uitgewerkt naar stappen, verantwoordelijkheden, input en output.
<br><br>
De exacte werkprocessen en implementatie van de ISO 19650-normen kunnen variëren afhankelijk van de specifieke context, projectomvang en organisatorische behoeften. De ISO 19650-norm plaats zichzelf binnen de context van asset management:

<figure>
<img src="./h/media/ISO19650enAM.png" alt="BIM als circulair proces binnen het circulaire proces van asset management, waarbij projecten een puzzelstukje zijn, een steeds terugkerend onderdeel van het asset managementproces" width="50%">
<figcaption>BIM als onderdeel van asset management, waarbij projecten een puzzelstukje zijn, een steeds terugkerend onderdeel van het asset managementproces</caption>
</figure>

* [[NEN_EN_ISO_19650_1_2019]]
* [[NEN_EN_ISO_19650_2_2019]]
* [[NEN_EN_ISO_19650_3_2020]]
* [[NEN_EN_ISO_19650_4_2022]]
* [[NEN_EN_ISO_19650_5_2020]]

### Kennisposter BIM toepassingen
De BIM werkprocessen zijn door de Bouwinformatieraad op een kennisposter gezet, de [[Kennisposter_BIM_toepassingen]]. Deze zijn: Verzamelen, inwinnen, kwantificeren, genereren, specificeren, arrangeren, analyseren, coördineren, voorspellen, communiceren, visualiseren, uitwisselen, produceren, fabriceren, assembleren. Deze werkprocessen zijn niet uitgewerkt naar stappen, verantwoordelijkheden, input en output. Er is ook geen landelijk of internationaal datamodel beschikbaar per werkproces.

### BIM Procesanalyse
CROW heeft samen met de provincies een [[Procesanalyse_informatie_uitwisselen_in_projecten]] beschreven, met daarin voor een project de stappen waarin informatie over het bouwwerk wordt uitgewisseld van voorbereidingdoor een interne opdrachtgever tot oplevering van informatie aan landelijke registraties. 

### NEN 2660-2
De [[NEN_2660_2_2022]] heeft als doel de standaard te zijn voor de ontwikkeling van ontologieën in de gebouwde omgeving. Het bevat drie belangrijke (hoofd)onderdelen:
* Een praktisch toplevelmodel waarin genoeg semantiek aangegeven wordt om het Informatiemodel Verkeerstekens, net als IMBOR, in uit te drukken.
* Extensies hierop voor de meest gebruikt toepassingen in de gebouwde omgeving.
* Een taalbinding (en daarmee de keuze voor) de LinkedData W3C standaarden: SKOS [[skos-primer]], RDFS [[rdf-schema]], OWL [[owl2-primer]] en SHACL [[shacl]]. 

De [[NEN_2660_2_2022]] bevat als het ware de kapstok om de in- en output bij een werkproces te beschrijven als informatiemodel.

## Systems Engineering

### ISO 15288
De [[ISO_IEC_IEEE_15288_2015]] beschrijft de principes en concepten van systems engineering, evenals de processen die moeten worden gevolgd om succesvolle systemen te ontwikkelen en te beheren. Het biedt een raamwerk voor het identificeren, specificeren, ontwerpen, implementeren, valideren en verifiëren van systeemeisen, evenals het plannen en beheren van de systeemlevenscyclus. De norm behandelt verschillende aspecten van systems engineering, waaronder systeemconcepten en -eisen, systeemarchitectuur, systeemintegratie, systeemverificatie en validatie, systeemonderhoud en systeemconfiguratiebeheer. Deze werkprocessen zijn niet uitgewerkt naar stappen, verantwoordelijkheden, input en output.
<br><br>
De ISO 15288 is bedoeld voor organisaties die betrokken zijn bij de ontwikkeling, implementatie, exploitatie en onderhoud van complexe systemen, waaronder zowel fysieke systemen als software-intensieve systemen. Het helpt organisaties bij het vaststellen van consistente en gestructureerde processen voor systems engineering, wat bijdraagt aan de kwaliteit, betrouwbaarheid en interoperabiliteit van systemen.

### Nederland
Voor de openbare ruimte en infrastructuur in Nederland wordt in aanvulling op de ISO norm gebruik gemaakt van diverse praktische handleidingen. In geen van deze handleidingen zijn werkprocessen uitgewerkt naar stappen, verantwoordelijkheden, input en output op het niveau waarmee een informatiemodel kan worden opgesteld. Er is grote diversiteit tussen organisaties.

#### Handboek specificeren
 Het [[Handboek_specificeren]] van CROW beschrijft een werkmethodiek waarmee projecten methodisch, transparant en eenduidig kunnen worden ingericht, ontwikkeld en uitgevoerd. In onderstaande tabel staat een samenvatting van de werkprocessen en de output die in het handboek worden beschreven:
| Stap | Doel | Analysemethodes | Output |
|------|------|-----------------|--------|
| Stap 1: Initiatief tot klanteisenspecificatie | Klantspecificatie en projectinformatie vaststellen | Stakeholderanalyse, Probleemanalyse, Doelenanalyse | Klantspecificatie, Projectinformatie |
| Stap 2: Ontwerp van het systeem | Ontwerp van het systeem vaststellen | Systeemanalyse, Contextanalyse, Functieanalyse | Systeemontwerp |
| Stap 3: Realisatie van het systeem | Realisatie van het systeem voltooien | Aspectsysteemanalyse, Eisenanalyse | Gerealiseerd systeem |
| Stap 4: Inbedrijfstelling en evaluatie | Inbedrijfstelling en evaluatie uitvoeren | RAMS-analyses, Faalvormanalyse | Inbedrijfgesteld systeem, Evaluatierapport |

Deze stappen zijn beschreven in de context van *een project*, dat wil zeggen de iAMPro processtappen "Plannen en voorbereiden" en "Bouwen en onderhouden".

#### Leidraad SE 
De [[Leidraad_SE_3]], voor Systems Engineering binnen de GWW-sector, is gemaakt binnen een samenwerkingsverband van Prorail, Rijkswaterstaat, NL Ingenieurs, Bouwend Nederland, de Vereniging van Waterbouwers en Techniek Nederland. Deze biedt een gemeenschappelijk kader voor systems engineering met eenduidige begrippen en processen. In eerdere versies werden concrete processen, eistypen en verificatie- en validatiemetmethoden genoemd, in versie 3 ligt meer nadruk op integraal werken, waarbij opener communicatie plaatsvindt
tussen opdrachtgevers, opdrachtnemers en overige belanghebbenden. 

#### Uitwisselafspraak UAV-GC contractspecificaties
DigiGO heeft een [Uitwisselafspraak_UAV_GC_Contractspecificaties] gepubliceerd. Dit bevat een informatiemodel op basis van de [[NEN_2660_2_2022]] en een taalbinding naar tabellen die gebruikt kunnen worden voor uitwisseling van contractspecificaties.

Contractspecificaties: De eisen met bijbehorende verificatievoorschriften die in een UAV-gc contract gesteld worden aan:

* Het Systeem (Functie en FysiekObject) in Vraagspecificatie Eisendeel;
* De Werkzaamheden in de vraagspoecificatie procesdeel en;
* De Informatieproducten in de Informatieleveringsspecificatie (soms onderdeel van het procesdeel)


## Conclusie
De standaarden overlappen elkaar, binnen asset management wordt bijvoorbeeld gesproken van een contextanalyse, maar ook binnen systems engineering. Asset management, systems engineering en bouwwerkinformatiemanagement zijn daarnaast allemaal zichzelf herhalende processen, meer cyclussen waarin bepaalde technieken en werkprocessen meerdere keren voorkomen. De kunst is daarom om een proces zo te beschrijven, dat dit zowel binnen de ene als de andere context werkt. Een contextanalyse kan bijvoorbeeld toepasbaar zijn op alle assets, maar ook op een project. 








