# Procesbenadering


## Inleiding
In dit hoofdstuk wordt gepoogd te achterhalen welke werkprocessen er bestaan in de openbare ruimte en infrastructuur, vanuit een procesbenadering. Dit levert een grote mate van *complexiteit* op, omdat er zowel vanuit [=Assetmanagement=], als vanuit [=Bouwwerkinformatiemanagement=] als vanuit [=Systems Engineering=] een veelvoud aan werkprocessen beschreven is, die elkaar overlappen, cyclisch herhaald worden (zoals bij assetmanagement), of herhaald worden waarbij een steeds hoger detailniveau wordt bereikt (bij ontwerpen, uitvoeren en systems engineering).

### ISO 55000
De [[NEN_EN_ISO_55000_2014]] is een internationale norm voor assetmanagement. Deze norm biedt een raamwerk en richtlijnen voor het implementeren van effectief assetmanagement in een organisatie. Hierbij volgt de volgende definitie van assetmanagement:

<p><dfn>Assetmanagement</dfn>Een methode om betere beslissingen te nemen vanuit een integrale blik, en denkend vanuit de hele levenscyclus.</p>

<br><br>
Hoewel de ISO 55000-normen geen specifieke werkprocessen definiëren, bieden ze wel een kader voor het ontwikkelen van een assetmanagementsysteem dat processen omvat zoals strategische planning van assets, prestatiemanagement, risicomanagement, levenscyclusbeheer en assetinformatiebeheer. 
<br><br>
Organisaties die de ISO 55000-normen implementeren zijn zeer divers, en managen assets zoals fabrieken, haventerreinen, de openbare ruimte, infrastructuur en gebouwen. De exacte werkprocessen variëren tussen verschillende organisaties en sectoren, afhankelijk van hun assets en doelstellingen.


### iAMPro model
Voor de openbare ruimte en infrastructuur wordt in aanvulling op de ISO norm het iAMPro model voor assetmanagement gebruikt door provincies, gemeenten en RWS. Dit model van CROW geeft praktische handvaten voor het uitvoeren van assetmanagement.  
<p><dfn data-lt="iAMPro model voor assetmanagement">iAMPro model voor assetmanagement</dfn>: Een circulair procesmodel met de volgende onderdelen: (1) Beleid en strategie (2) Beheren en Programmeren (3) Plannen en voorbereiden (4) Bouwen en onderhouden (5) Monitoren en analyseren (6) Evalueren en bijsturen. Ondersteunend aan het primaire werkproces zijn twee onderdelen in het midden van de cirkel: (7) Data en informatie en (8) Mens en organisatie. Dit model bevat een praktische vertaling van de NEN-ISO 55000. </p>
Deze processtappen op hoofdlijnen zijn niet uitgewerkt naar gedetailleerdere werkprocessen met stappen, verantwoordelijkheden, input en output. Er is ook geen landelijk of internationaal datamodel beschikbaar per werkproces. Er zijn wel veel voorbeelddocumenten, sjablonen en formats beschikbaar.

<figure>
<img src="./h/media/iAMProroos_scherper.png" alt="Een visuele weergave van het iAMPro model voor assetmanagement">
<figcaption>Het iAMPro model voor assetmanagement</caption>
</figure>

## BIM

<p><dfn>Bouwwerkinformatiemanagement</dfn>De opbouw, het beheer en (her)gebruik van digitale assetinformatie in de hele levenscyclus van bouwwerken.</p>
De termen bouwwerk, fysiek objecte en asset zijn synoniemen binnen de context van de openbare ruimte en infrastructuur.

### ISO 19650
De ISO 19650-serie is een internationale norm voor het beheer van informatie over assets met behulp van bouwwerk informatie management. Digitalisering met behulp van bouwwerk informatiemanagement conform de ISO 19650 biedt de mogelijkheid om de complexe vraagstukken binnen assetmanagement datagedreven aan te pakken. Alle partijen werken daarbij samen om te zorgen dat er actuele, betrouwbare informatie digitaal beschikbaar is.  
<br><br>
Hoewel de ISO 19650 geen specifieke werkprocessen definiëren, bevatten ze wel richtlijnen en eisen met betrekking tot het beheer van informatie en de interactie tussen assetmanagers en samenwerkpartners en hun leveranciersketen. Enkele belangrijke aspecten en werkprocessen die in de normreeks aan bod komen, zijn onder andere identificeren en specifieren van de informatievereiste, informatiebeheer, samenwerking en coördinatie, modelbeheer, gegevensclassificatie en structurering, informatie delen tussen partijen en kwaliteitsborging van informatie. Deze werkprocessen zijn niet uitgewerkt naar stappen, verantwoordelijkheden, input en output.
<br><br>
De exacte werkprocessen en implementatie van de ISO 19650-normen kunnen variëren afhankelijk van de specifieke context, projectomvang en organisatorische behoeften. De ISO 19650-norm plaats zichzelf binnen de context van assetmanagement:

<figure>
<img src="./h/media/ISO19650enAM.png" alt="BIM als circulair proces binnen het circulaire proces van assetmanagement, waarbij projecten een puzzelstukje zijn, een steeds terugkerend onderdeel van het assetmanagementproces" width="50%">
<figcaption>BIM als onderdeel van assetmanagement, waarbij projecten een puzzelstukje zijn, een steeds terugkerend onderdeel van het assetmanagementproces</caption>
</figure>

* [[NEN_EN_ISO_19650_1_2019]]
* [[NEN_EN_ISO_19650_2_2019]]
* [[NEN_EN_ISO_19650_3_2020]]
* [[NEN_EN_ISO_19650_4_2022]]
* [[NEN_EN_ISO_19650_5_2020]]

### Kennisposter BIM toepassingen
De BIM werkprocessen zijn door de Bouwinformatieraad op een kennisposter gezet, de [[Kennisposter_BIM_toepassingen]]. Deze zijn: Verzamelen, inwinnen, kwantificeren, genereren, specificeren, arrangeren, analyseren, coördineren, voorspellen, communiceren, visualiseren, uitwisselen, produceren, fabriceren, assembleren. Deze werkprocessen zijn niet uitgewerkt naar stappen, verantwoordelijkheden, input en output. Er is ook geen landelijk of internationaal datamodel beschikbaar per werkproces.

### BIM Procesanalyse
CROW heeft samen met de provincies een [[Procesanalyse_informatie_uitwisselen_in_projecten]] beschreven, met daarin voor een project de stappen waarin informatie over het bouwwerk wordt uitgewisseld van voorbereidingdoor een interne opdrachtgever tot oplevering van informatie aan landelijke registraties. 

### Fasen binnen BIM
In internationale BIM normen worden heel andere fasen aangehouden dan in asset management normen, omdat deze normen zich focussen op concrete in tijd afgebakende fasen waarbij informatie-overdracht plaatsvindt tussen organisaties. Deze fasen zijn gedefinieerd in en in het informatiemodel opgenomen van de [=Fasen in Uitwisselafspraak UAV-GC Contractspecificaties van DigiGO=](https://bimloket.github.io/contractspecificaties/#verificatiefase-enumeratie).

## Systems Engineering

<p><dfn>Systems Engineering</dfn></p>Systems Engineering is een interdisciplinaire benadering met bijbehorende middelen die zich richt op het realiseren van succesvolle systemen. SE focust op het definiëren van klantbehoeften en de gevraagde functionaliteit vroeg in de ontwikkeling, het vastleggen van de eisen, de ontwerpsynthese en systeemvalidatie bij het beschouwen van het complete vraagstuk: bediening en besturing, training en ondersteuning, kosten en planning, prestatie, realisatie, testen en verwijdering. SE beschouwt zowel de bedrijfsdoelen als de technische behoeften van alle klanten. Dit met het doel een kwaliteitsproduct te realiseren dat voldoet aan de gebruikersbehoefte. Bron: [[Leidraad_SE_3]] </p>

Veel werkprocessen in de contracterings- ontwerp en bouwfase zijn gestoeld op systems engineering. 

### ISO 15288
De [[ISO_IEC_IEEE_15288_2015]] beschrijft de principes en concepten van systems engineering, evenals de processen die moeten worden gevolgd om succesvolle systemen te ontwikkelen en te beheren. Het biedt een raamwerk voor het identificeren, specificeren, ontwerpen, implementeren, valideren en verifiëren van systeemeisen, evenals het plannen en beheren van de systeemlevenscyclus. De norm behandelt verschillende aspecten van systems engineering, waaronder systeemconcepten en -eisen, systeemarchitectuur, systeemintegratie, systeemverificatie en validatie, systeemonderhoud en systeemconfiguratiebeheer. Deze werkprocessen zijn niet uitgewerkt naar stappen, verantwoordelijkheden, input en output.
<br><br>
De ISO 15288 is bedoeld voor organisaties die betrokken zijn bij de ontwikkeling, implementatie, exploitatie en onderhoud van complexe systemen, waaronder zowel fysieke systemen als software-intensieve systemen. Het helpt organisaties bij het vaststellen van consistente en gestructureerde processen voor systems engineering, wat bijdraagt aan de kwaliteit, betrouwbaarheid en interoperabiliteit van systemen.

### Nederland
Voor de openbare ruimte en infrastructuur in Nederland wordt in aanvulling op de ISO norm gebruik gemaakt van diverse praktische handleidingen. In geen van deze handleidingen zijn werkprocessen uitgewerkt naar stappen, verantwoordelijkheden, input en output op het niveau waarmee een informatiemodel kan worden opgesteld. Er is grote diversiteit tussen organisaties.

#### Handboek specificeren
 Het [[Handboek_specificeren]] van CROW beschrijft een werkmethodiek waarmee projecten methodisch, transparant en eenduidig kunnen worden ingericht, ontwikkeld en uitgevoerd. In onderstaande tabel staat een samenvatting van de werkprocessen en de output die in het handboek worden beschreven:
| Stap | Doel | Analysemethodes | Output |
|------|------|-----------------|--------|
| Stap 1: Initiatief tot klanteisenspecificatie | Klantspecificatie en projectinformatie vaststellen | Stakeholderanalyse, Probleemanalyse, Doelenanalyse | Klantspecificatie, Projectinformatie |
| Stap 2: Ontwerp van het systeem | Ontwerp van het systeem vaststellen | Systeemanalyse, Contextanalyse, Functieanalyse, Verificatie, Validatie | Systeemontwerp, Systeemspecificatie, Ontwerpverificatie, Ontwerpvalidatie, Contractspecificatie |
| Stap 3: Realisatie van het systeem | Realisatie van het systeem voltooien | Aspectsysteemanalyse, Eisenanalyse, Verificatie, Validatie | Gerealiseerd systeem, Realisatieverificatie, Realisatievalidatie |
| Stap 4: Inbedrijfstelling en evaluatie | Inbedrijfstelling en evaluatie uitvoeren | RAMS-analyses, Faalvormanalyse | Inbedrijfgesteld systeem, Evaluatierapport |

Deze stappen zijn beschreven in de context van *een project*, dat wil zeggen de iAMPro processtappen "Plannen en voorbereiden" en "Bouwen en onderhouden".

#### Leidraad SE 
De [[Leidraad_SE_3]], voor Systems Engineering binnen de GWW-sector, is gemaakt binnen een samenwerkingsverband van Prorail, Rijkswaterstaat, NL Ingenieurs, Bouwend Nederland, de Vereniging van Waterbouwers en Techniek Nederland. Deze biedt een gemeenschappelijk kader voor systems engineering met eenduidige begrippen en processen. In eerdere versies werden concrete processen, eistypen en verificatie- en validatiemetmethoden genoemd, in versie 3 ligt meer nadruk op integraal werken, waarbij opener communicatie plaatsvindt
tussen opdrachtgevers, opdrachtnemers en overige belanghebbenden. 




## Combinatie


<head>
    <style>
        table {
            border-collapse: collapse;
            width: 100%;
        }
        th, td {
            border: 1px solid black;
            padding: 8px;
            text-align: left;
        }
    </style>
</head>
<body>
<table>
  <tr>
  <td>iAMPro processtap
    <td>[=Assetmanagement=]</td>
    <td>[=Systems Engineering=]</td>
    <td>[=Bouwwerkinformatiemanagement=]</td>
  </tr>
  <tr>
  <td>Beleid en strategie
    <td>Organisatiedoelen bepalen <br> Strategische assetmanagementdoelen bepalen  <br> Assetsysteemdoelen bepalen  <br> Assetdoelen bepalen </td>
    <td>Stakeholderanalyse  <br>  Probleemanalyse  <br>  Doelen analyse  <br>   Systeemanalyse  <br>   Contextanalyse  <br>  Functieanalyse  <br>  Klanteisenmanagement </td>
    <td>Inventarisatie van assets  <br>    Asset classificatie en prioritering  </td>
  </tr>
   <tr>
    <td>Beheren en Programmeren</td>
   <td>Opstellen meerjaren-maatregelenprogramma  <br>     Opstellen onderhoudsconcepten   <br>      Opstellen Service Level Agreements   <br>   Kaders stellen  voor operationele uitvoering  <br> Afwegen kosten, risico's en prestaties  <br> Assetinformatiebeheer </td>
    <td>    Systeemanalyse  <br>   Contextanalyse  <br>  Functieanalyse  <br>  Klanteisenmanagement </td>
    <td> Risicobeoordeling en -beheer   <br>   Levenscyclusplanning</td>
  </tr>
  <tr>
    <td>Plannen en voorbereiden</td>
    <td>Ontwerpen <br> Plannen  <br> Voorbereiden uitvoering   <br> Opstellen contractbeheersingsplan  <br>  Opstellen contract </td>
    <td>Stakeholderanalyse  <br>  Probleemanalyse  <br>  Doelen analyse  <br>   Systeemanalyse  <br>   Contextanalyse  <br>  Functieanalyse  <br>  Klanteisenmanagement <br>   Aspectsysteemanalyse   <br> Eisenanalyse  <br>   Verificatie en Validatie</td>
    <td></td>
  </tr>
   <tr>
    <td>Bouwen en onderhouden</td>
    <td>Bedienen installaties  <br>   Inspecteren   <br>  Uitvoeren Onderhoudsmaatregelen  <br>  Bouwen <br> </td>
    <td>Aspectsysteemanalyse   <br> Eisenanalyse  <br>  Verificatie en Validatie   <br>     RAMS-analyses   <br>  Faalvormanalyse</td>
    <td></td>
  </tr>
  <tr>
    <td>Monitoren en analyseren</td>
    <td>Monitoren van klachten en storingen  <br>   Monitoren van de conditie van de assets   <br> Monitoren van de prestatie-eisen  <br> Analyseren    <br> Risicobeschouwing   <br> Levensduurkosten monitoren  <br> Aanbevelingen doen </td>
    <td>Verificatie en Validatie</td>
    <td></td>
  </tr>
  <tr>
    <td>Evalueren en bijsturen</td>
    <td>Evalueren tevredenheid stakeholders  <br>    Bijsturen op procesniveau   <br>  Directiebeoordeling uitvoeren </td>
    <td> Verificatie en Validatie </td>
    <td></td>
  </tr>
</table>


## Conclusie
De standaarden overlappen elkaar, binnen assetmanagement wordt bijvoorbeeld gesproken van een contextanalyse, maar ook binnen systems engineering. Assetmanagement, systems engineering en bouwwerkinformatiemanagement zijn daarnaast allemaal zichzelf herhalende processen, meer cyclussen waarin bepaalde technieken en werkprocessen meerdere keren voorkomen. De kunst is daarom om een proces zo te beschrijven, dat dit zowel binnen de ene als de andere context werkt. Een contextanalyse kan bijvoorbeeld toepasbaar zijn op alle assets, maar ook op een project. Daarbij komt, dat de meeste processen nog niet gestandaardiseerd laat staan gedataficeerd zijn in de huidige praktijk, misschien wel binnen één assetmanagement organisatie, maar niet daarbuiten. Daarom wordt in het volgende hoofdstuk een eenvoudige benadering uitgewerkt, waarmee de meest gebruikelijke werkprocessen kunnen worden geïndentificeerd die leiden tot informatie-uitiwsseling in de keten. 